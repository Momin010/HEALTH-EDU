37
POHDI ALUKSI
Tarttuvat taudit
Milloin olet viimeksi ollut flunssassa?
Mitä oireita sinulla oli?
Miten tarttuvilta taudeilta voi
suojautua?
Miksi pienet lapset sairastavat paljon
tarttuvia tauteja?
▾ NENÄLIINAAN aivastaminen ehkäisee tarttuvan taudin
leviämistä.
OSA YMPÄRISTÖN MIKROBEISTA
AIHEUTTAA TAUTEJA
Tarttuvat taudit eli infektiotaudit ovat mikrobien aiheuttamia sairauksia.
Mikrobeja ovat mikroskoopilla havaittavat virukset, bakteerit, sienet ja loi-
set. Suurin osa elimistön päivittäin kohtaamista mikrobeista ei aiheuta tau-
teja, vaan ne ovat ihmiselle merkityksettömiä. Osa mikrobeista on ihmiselle
hyödyllisiä: esimerkiksi suolistossa ja ihon pinnalla elävät bakteerit suojaavat
elimistöä, sillä ne vievät elintilaa tautia aiheuttavilta mikrobeilta. Suolistobak-
teerit vaikuttavat kokonaisvaltaisesti ihmisen hyvinvointiin, sillä ne osallistu-
vat toimintaan, joka tuottaa aivoille tärkeitä välittäjäaineita.
238 TERVEYSTIETO 7-9